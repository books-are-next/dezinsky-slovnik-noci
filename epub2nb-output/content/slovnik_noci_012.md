---
title: Hadilov písař
contentType: poetry
---

<section>

Hleď, kde bere se ten vztek,  
zvednutý živec hořel jasným plemenem,  
snad pod ním někdo dýchal!  
Nejdříve propálený měsícem  
jak muší křídlo lupou,  
pak sluncem chlazený až k brnění,  
jímž hádě znehybní hadilov písař.  
Ten okamžik ticha je vyjasněním proměny,  
v němž okraj země zduřelý  
jak přejedená břicha  
vyvede na svět nové, těžké kameny,  
čedič a magnetovec,  
a možná táhlou, režnou šíř,  
kde ve zlatě schová se vylekaný lovec!

</section>
