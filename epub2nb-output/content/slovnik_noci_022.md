---
title: ''
contentType: prose
---

Přeřeknutí

> A tak i tělo na černém pozadí  
> měsíčně bílé jak stříbrný střevíc  
> na podlaze rodinné tragédie,  
> která se vyplavila  
> po několikaletém tichu,  
> v sobě skrývá jiskru  
> jako z křemene dosud mrtvého.  
> Občasné přeřeknutí je chybou  
> ve výpočtu, kterou dřív,  
> než je odhalena, všichni zapomenou  
> jako na květinu ve váze,  
> která uvadla bez zjevné příčiny  
> dříve než ostatní.
