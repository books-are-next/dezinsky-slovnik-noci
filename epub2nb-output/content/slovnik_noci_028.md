---
title: ''
contentType: prose
---

Letnice

> Krajinu,  
> jež ještě před chvílí hořela  
> tvým studem, ochladil  
> červnový déšť.  
> Melancholie večera  
> ohřívaná vlněnými ponožkami  
> připomíná smutek podzimu;  
> křeslo a nastydlá záda  
> tvoří linii mezi dvěma živly.  
> Na stole je otevřený starý slovník,  
> jímž pomalu listuje,  
> přes láhev červeného  
> zahledí se do dálky,  
> ve které vypukne nový požár,  
> teď však z pařenišť  
> nebo od vznícené slámy.
