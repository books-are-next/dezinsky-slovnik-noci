---
title: Loučení se zemí
contentType: prose
---

_Smutná krajina s deštěm.  
Matná, a i bez úleku,  
který by vzňal otep na zahřátí.  
Milostné zasténání mezi zdmi domů  
je sevřeno, jako když svírá chlad  
sloup uprostřed ztěžklého pole.  
Ze střech sbírá se mlha  
a usedá mezi žaludek a levou plíci.  
Modrá světla konturují pohyb těla,  
všední gesto ruky  
se přibližuje k obličeji.  
Pohyb vzhůru narušuje tíhu,  
napíná se k mozku,  
ale končí pod pravým kolenem._
