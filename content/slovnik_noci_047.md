---
title: Lehkost
contentType: poetry
---

<section>

Proměna těla v papírovou tkáň,  
to když prohání je vítr,  
ten podmostní, ne varhanový,  
ani ten, jenž čeří peří pěnice,  
plující z Egypta ve zvířeném písku —  
je možným důsledkem,  
strnulou tesknotou, závratí,  
jen jednou z možností úchvatu ducha  
jak příběh linek na krvavém listu.  
Ne, pak se nedýchá,  
jak lehkost by mohla dýchat,  
když patří povětří,  
však na krušec ztvrdlá je  
a přišlápnutá k místu.

</section>
