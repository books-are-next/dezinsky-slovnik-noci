---
title: Dutiny kostí
contentType: prose
---

_Dutiny kostí k snazšímu létání,  
prázdno podporuje vzlet,  
v krajině tiché, v poli nebo u lesa,  
potažené jenom sněhem; několik stop,  
za kterými se honí děti a lovci,  
dvě rozevřené sbírky vášní  
za městem. Světla prosvěcují  
ptačí kostru v mlze.  
Samotáři v peří svých domovů,  
na kraji noci zděděné po otci,  
pod matčiným svíravým svítáním  
s náčrtníky, slovníky a kružítkem  
vyměřují, kolik zbývá…_
