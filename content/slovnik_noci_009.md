---
title: ''
contentType: prose
---

Možnost řeči

> Její chromý úchop příčlí,  
> taktéž provázanost mezi kořeny,  
> že vše má svůj pojem a svůj úsudek,  
> ale ne blýskavé vyjasnění:  
> jak blaženost lovce je vykrývaná lovem  
> nebo uskutečňovaná za dveřmi  
> a pak trhavým záběrem,  
> zpětným nárazem pažby,  
> zákonem, který vrací zpět k počátku,  
> aby nanovo byl porušen a tlačen,  
> jako když dvě mouchy jednou ráno  
> jsou vymknuty v kyčlích  
> pro svůj kopulační konstrukt  
> nad hlavou spáče.
