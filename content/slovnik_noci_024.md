---
title: 'Podzemní vody '
contentType: prose
---

_(dialog)_

__Chvějivý chlad_, říkáš,  
_z_ _tvé studny vyvěrá_,  
když odklopíš poklop, zmatení jazyka  
ve chvíli nejtemnějších zauzlení,  
na pokraji kanálu, prořezané mříže,  
anebo vstupu tam,  
kde není nic špatného ani dobrého,  
je jen lhostejné,  
i bolest, jíž vyje Kleanthovo zvíře._

_Vzrušení z chvíle i chvíle vzrušení  
je mojí slabinou, tenkostěnnou žilkou  
prýštící z podzemí,  
železitá spodní voda však teče jinudy,  
lze nalézt ji trpělivým hloubením,  
_slyšíš_, klokotá v koleni,  
v ohybu ramenním._
