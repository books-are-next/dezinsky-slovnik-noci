---
title: Časomíra
contentType: prose
---

_Kraj je časoměrný i mezi kopci,  
krajina s věšákem, rovina s lampou,  
náměstí s hodinovou věží,  
snad abychom se nemíjeli,  
a že máme čtyřikrát deset prstů.  
Dívka pod průsvitnou látkou  
je ustrnutí světla, jako by srostlo  
v rozkmitaný bič, který se dere ven  
z jejích šatů jak hvězda půlnocí,  
jak křídlo skalní průrvy.  
Ospalost roste z černého kořene  
slasti nebo zapomnění,  
připusť, že samota není víc  
než klíčový stav univerzální._
