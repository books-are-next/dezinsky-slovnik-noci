---
title: Bez potřeby adjektiva
contentType: prose
---

_Panenský údiv, že jsou věci,  
které najednou jdou  
samy od sebe.  
Večer bývá krátký,  
když jej pochopíš.  
Monotónní pohyb nohy  
pod stolem, jejž by jiná civilizace  
mohla považovat za komunikační kód.  
Další z mnoha údivů nad tím,  
co uznáváme  
a koho parodujeme; jako by touha,  
která prorostla okamžik  
bez podpory adjektiva,  
navodila kromě nostalgie  
i jiné potřeby._
