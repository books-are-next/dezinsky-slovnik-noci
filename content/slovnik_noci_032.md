---
title: Ofélie
contentType: prose
---

<section>

_Byl té noci vítr.  
Napínal noční košili tak těsně,  
až na kůži, až k prochvívání,  
jako by věděl, jak sama jsi v této tmě.  
A ty, vyzdvižená na měsíc,  
spouštíš svou bílou nožku  
mezi nás._

</section>

<section>

_Žebroníš o cípek něhy,  
ale pochopení nedostaneš,  
neboť je důkazem malosti,  
stejně jako vířivý chumel  
octových mušek, obletujících tvou krásu,  
zchladí tvou kůži, ale neuhasí tvůj žár._

</section>
