---
title: Fotografie podzimního dne
contentType: prose
---

<section>

_Na stěně šmouhovatá stopa,  
kterou zanechal jeden komáří život,  
hrdost, jakou má vítr  
v duté kuřecí kosti,  
pýcha, s níž cibulová tkáň  
pohlcuje otisk palce.  
Objektivita,  
s jakou určujeme podstatné  
a nepodstatné. Špona,  
která se zachytila v tracheji,  
zaseknutá jako odhodlanost,  
s níž děvče flirtuje se zralým mužem._

</section>
